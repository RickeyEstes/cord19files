Il bambino sotto 1 anno e, soprattutto, di meno di 6 mesi è ad alto rischio di disidratazione, la cui causa principale è una gastroenterite acuta, soprattutto di origine virale. La gestione di una disidratazione da gastroenterite ha due componenti: la sua correzione e il rapido ripristino della normale perfusione tissutale e il mantenimento dei fabbisogni di acqua e di nutrienti, per limitare al massimo il deficit energetico. La valutazione della gravità della disidratazione è l'elemento chiave che guiderà la terapia. La perdita di peso, espressa in percentuale di peso corporeo prima dell'episodio di disidratazione, è il metodo di riferimento, ma è spesso difficile o impossibile da ottenere. Inoltre, i segni clinici, come l'alterazione dell'aspetto generale, l'allungamento del tempo di riempimento capillare, il riconoscimento di una plica cutanea persistente, gli occhi infossati, una secchezza delle mucose e la mancanza di lacrime, sono i principali elementi che permettono di valutare la gravità della disidratazione. Il trattamento si basa sulla rapida correzione del deficit del settore extracellulare. Un'espansione volemica di 20 ml/kg di una soluzione isotonica somministrata per via endovenosa o intraossea può essere necessaria nella fase iniziale nei casi più gravi (disidratazione > 10%). In tutti gli altri casi, la reidratazione per via orale per correggere il deficit di acqua in 4-6 ore è la tecnica di scelta, che si è dimostrata efficace, sicura e veloce. Essa utilizza delle soluzioni di reidratazione adattate che soddisfano criteri specifici. Il loro utilizzo precoce è la prevenzione più efficace delle forme gravi. L'allattamento al seno non deve essere interrotto e l'alimentazione artificiale deve essere ripresa da 4 a 6 ore dopo l'inizio della reidratazione. La vaccinazione contro i rotavirus prima dei 6 mesi è fortemente raccomandata. © 2016 Elsevier Masson SAS. Tutti i diritti riservati. Parole chiave: Lattante; Disidratazione; Gastroenterite; Liquidi di reidratazione orale Struttura dell'articolo ■ Farmaci: un posto da rivalutare? 7 Odansetron 7 Racecadotril 7 Probiotici 7 Supplementazione di zinco 7 ■ Rispetto delle raccomandazioni e interesse della formazione 7 Primato della reidratazione orale 7 Soluzione di reidratazione orale esclusiva 7 Reidratazione enterale con sondino nasogastrico 7 Prescrizione di esami di laboratorio 8 Interesse di una formazione 8 ■ Prevenzione 8 La disidratazione acuta nei lattanti è una malattia molto comune che colpisce i bambini in tutto il mondo ed è la più frequente (più dell'80% dei casi) conseguenza di una gastroenterite acuta (GEA) di origine infettiva. Nei paesi in via di sviluppo, soprattutto nell'Africa sub-sahariana e nel Sud-Est asiatico, le disidratazioni da diarrea rappresentano la seconda causa di morte dei EMC -Urgenze 